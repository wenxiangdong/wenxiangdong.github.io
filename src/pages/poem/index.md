---
title: "诗词集"
layout: "@/layouts/PoemLayout.astro"
---
# 伤春
> 2024.03.26
> 
海棠细雨湿梧桐，谁问卷帘绿与红。

风剪柳丝看碧玉，烟迷梅蕊响玲珑。

春寒无奈白衣薄，梦好唯求长句工。

花事年年春未改，画眉心绪难再同。

> 白衣薄：这句应该是“白衣薄无奈春寒”，白衣指未有功名之人，春寒既指现实，又代表生活工作上的寒意。
> 
> 长句工：这句应该是“长句工唯求梦好”，长句工代指自己的能力自认为好，“梦好”指理想之类的。
> 
> 画眉：春天的花开年年都一样，但是今年的心情却不一样了。画眉既指现实为了去看花的打扮，又是传统的借喻，培养自己的能力、品德等。

# 冬夜
> 11月底的金陵的冬天，从天气或者不是天气的方面来说，都是寒冷。归途中遇见几只流浪猫在墙角边，吃着不知道哪位好心人留下的猫粮。能撑过这个冬天吗？2023.11.29

遒劲北风欺落木

多情南客说黄花

​归途戴月新墙下

漂泊狸奴有两仨


# 青玉案·中秋
> 23年中秋于金陵

梧桐秋色催人老，惜明月、空流照。料得花桥掩面笑，金风多少？华灯多少？诗酒还多少？

闲愁今夕除未了，孤客登临归思邈。欲向天边歌水调，蟾宫皎皎，飞云缈缈，故友皆杳杳。


# 夏雨
南风吹雨几多愁，玄武湖边空泛舟。



# 春夜
> 2023.03.23
> 未眠，人生的虚无涌上心头。春色满园本应流连，风雨连夜欺压。人生本应得意尽欢，多少遗恨多少雾，原来最羡钓鱼翁。

枝头应是笑东风，夜雨绵绵对落红。

好梦难成多少恨，佳期易失半杯空。

广寒宫阙依然是，二十四桥皆不同。

自许金城花下客，而今只羡钓鱼翁。


# 春雨
> 2023.03.21

二月枝头闹

三更梦外寒

可怜春夜半

烟雨欺江南

# 岁末
> 2022
年年江水送潮归，总把悲欢换合离

十里梧桐曾入梦，半生萍藻不成诗

病身欲访旧时友，失意无寻新酒旗

斜倚寒风看落日，尘烟迷眼恨东篱

#  西江月·重阳登高
> 与郑敏辉、陆鑫楠游桑浦山风门古径，取诸怀抱，晤言临风，终惜别。2022.10.4

百里相逢笑语，三年各饮悲辛。登高桑浦说浮沉，空有山风凄紧。

古庙求签如意，深秋望远伤心。劝君杯酒且殷勤，别后江潮无信。

> 江潮无信，潮无定期，喻朋友聚散无常

# 归乡道中
> 国庆假期回乡途中作，2022.10.2

景色金陵半入秋，西风送我归潮州。

浮萍不定新寒舍，落叶无依旧别愁。

岁月哪堪人细数，情怀几度杯中偷。

梧桐夜雨寻常有，故里烟波何处求？

> 浮萍句：正值南京房子租期将至，考虑换租，又今年在老家替母亲置办了一套小房子。


# 水调歌头·酬谢郑君

> 郑君游拉萨、海南，不忘寄余雁书兼平安结。感君相念，酬以拙作。

西北不周断，万里向东流。
补天五色灵石，云影自沉浮。
山色多情迷眼，风语殷勤吹面，碧水更无休。
咫尺摘星处，仙境望神州。

君念我，金陵客，酒难求。
十年管鲍，劝加餐饭谓心忧。
天堑功名君占，山水佳期我羡，何日共扁舟？
鱼雁不堪重，新句为君酬。

> 不周：不周山，与拉萨同西北方位，代指之。
> 
> 天堑功名：指龙翔大桥的建设一事



# 永遇乐·拟重游灵谷寺

> 惊觉三载未游灵谷，空忆当时，拟重游，又作罢。2022.07.22

灵谷钟声，无梁殿外，古松道上。
记取南朝，旗风烟雨，兰亭俯仰。
何如今日，无言流水，寂寞谁人堪赏。
多情是，纷飞萤火，殷勤夜深来访。

当时攘攘，游人幽径，好似功名皆忘。
纵拟佳期，重游故地，对酒也应惆怅。
层云孤月，残灯断柱，共我诗吟曲唱。
人和事，几年萧索，情怀且况！

# 永遇乐·谁是知音

> 2022.07.20

谁是知音？鸣蝉噪远，摇荷不语。
天际长江，东流不顾，年岁从来苦。
金陵燕子，秦淮画舫，消得春秋六度。
叹今吾，闲愁有处，红巾绿酒无处。

人间寒士，孰不曾是，自许茅庐工部。
母老家贫，树犹如此，风雨儒冠误。
蝇头蜗角，丹心空损，他日不如归去。
料深夜，无眠对月，恨如败絮。

# 夏夜

> 独游玄武湖公园，2022.07.13。

玄武湖中光五色，紫峰楼上月一轮。

鱼龙此夜浮沉久，游子从来漂泊新。

无语芙蓉和我泪，有情波浪与风亲。

鸣蝉寂寞栖高树，却笑人间漫土尘。

# 夏意

> 夏日眺望长江，近闻裁员消息，念我碌碌无为，诗五律聊以遣怀。2022.06.10

鸣蝉今日缺，飞絮满金城。

寂寂长江水，悠悠短笛声。

佳期但易失，好梦更难成。

壮岁歌《行路》，江潮暗自生。

# 阅江

> 新华大厦38楼的公司窗边，望见长江。2022.05.24

高楼遥望长江水，嗟叹登临自古同。

一箭龙盘千万岁，悲欢多少皆随风。

# 述怀

> 5月17日，忆那年今日少年才气，不堪嗟叹此时未秋落木之姿。

飞絮半城恨蹙眉，未秋香草美人衰。

志曾茅屋杜工部，岁岁蹉跎今日悲。

# 辛丑年末感怀

蹉跎一岁年关近，初雪无期谁有情？

玄武湖边愁剪柳，乌衣巷口恨啼莺。

茅庐曾学社工部，浊酒还邀王右丞。

壮志等闲如落木，遥怜明月到三更。

# 吊雨花烈士

> 2022/02/20下午，独往雨花台烈士陵园，赏梅吊谒。

无力东风还未见，雨花墓冢吊英魂。

红梅自古思名士，绿竹何曾事王孙？

家国当时风败絮，人间今日酒盈尊。

无为骚客空悲切，泪湿白衣犹病存。

# 夏

> 2021.07.23

向晚鸣蝉意不尽，金陵乍起寂寥风。

同窗鲤跃富和贵，故友燕飞西又东。

肥马朱门行碌碌，枯灯翠竹忧匆匆。

万家灯火千秋月，儒冠误身自古同。

# 秋分

> 2020.09.15

单衣冷意侵西楼，落叶方知夜雨秋

金桂千家香易满，银钩万里影难留

故交零落重无计，往事偏残梦有愁

柿子将熟屈指日，谁堪对酒寄蜉蝣

# 霜降·别上海

> 2019.10.28。“你以后别这么傻了。除非有人肯和你一样傻。”“比如你么”
> 这茶怎么有点苦，我想。
> 再见，上海。再见，所有的故事。再见，我不会再两眼通红。

黄浦江东霜降日，离人如旧独愁眉。 

故交清瘦应怜我，残月无情堪照谁。 

对酒秋风诗半就，伏灯夜雨泪双垂。

兰舟催发说不尽，但觉此生难再期。

# 浣溪沙·步月羊山湖畔

> 2019.05.21

昨夜春风十里堤，湖光月色欲沾衣。游云顾盼皆迟迟。

狂絮无言头半白，斜灯有意影双依。从今三五黛眉低。

# 去金陵

> 2019.01.22
> 
> 客居金城半载，还乡之夜，回首与章、钟、王之事，但欲泪。

金陵半载又归期，今夕幽愁堪诉谁。

明月拥衣行独路，孤灯泪枕梦娥眉。

雪新无复前言是，岁旧奈何人事非。

红豆不应入骰子，但教玉笛恨生离。

# 寄于君

总笑樽前落魄身，春风桃李几时真？ 

清宁桥上旧明月，回首新人作泪人。

# 忆钟郎

子夜清风曾几回，朱颜白露凤凰台。 

羊山湖里光十色，不肯随君入梦来。

# 中秋

> 2018.9.30

欲问姮娥多少恨，清秋时节照离人。

前言何事总轻负，故地不堪常近邻。

诗酒从今须少就，知音几载更无陈。

黄花未久金城满，我与卿卿待雪新。

# 客金陵

> 2018.07.26

我客金陵城，春归集落英。诗文诵尾生，终得王昌名。

杯酒多离别，余欢和泪咽。夜深无梦时，千万为君说。

昔日鸡鸣寺，暗香纷逐尘。今朝灵谷寺，明月独归人。

别绪不堪再，悲欢能半载。新诗落笔时，可以谈慷慨。

每忆太湖潮，旧愁不与销。悠悠古渡口，寂寂清宁桥。

连李闹枝头，鸳鸯戏江水。晚灯明灭时，好梦皆如是。

八月维扬秋，西湖恨未休。金风落叶里，往往伤无由。

十月梧桐老，寒烟水月好。梦回翻旧稿，但恨佳期渺。

又到长亭外，无言相顾时。清风带缓缓，游子步迟迟。

我亦久浮萍，等闲歌契阔。蝉鸣无奈何，别泪为君落。

君子莫回头，回头愁更愁。西江明月里，唯有孤帆舟。

别后梦无成，残灯对朱户。三更接五更，垂泪看红烛。

我本多情客，明珠相赠难。云来无意驻，独自空凭栏。

载酒几多时，今日不年少。水榭及楼台，从今无破晓。

感君枉对坐，听我荒唐言。长夜多风雨，歌者皆断魂。

屈指逢七夕，秦淮寒水碧。古来多少事，烟月了无迹。

# 浣溪沙·客金陵

> 2018.06.28

我客金陵两度春，花前杯浅误儒身。西楼梦好奈愁新。

犹恨当时云不住，谁悲今夕月将沉。能言此事更无人。

# 为刘林媛赋诗赠其郎

> 2018.02.17

水袖罗裙月满楼，怨君书少更添愁。

当日杨花看不足，明朝桦木绕无休。

# 丁酉初雪

> 2018.02.16

风舞衣襟欲雪来，灯摇人影盼君回。

金陵此夜无多物，且寄冰心愿置怀。

# 除夕

> 2018.02.15

回首年来离合事，尽教孤枕恨今宵。

萤火钟声灵谷寺，渔灯夜语清宁桥。

姑苏旧友鱼书喜，南海伊人颜色憔。

爆竹无情一岁除，总偷佳梦化春朝。

# 寄章卿

> 2018.01.27

初见秋风落魄身，金陵向晚恰逢君。

不辞白首看新雪，且盼丹心说古文。

当日情多无奈别，此时酒足共谁勤？

秦淮画舫梧桐月，梦里不堪归彩云。

# 雪后

> 2018.01.17

万里浮云行，无由梦不成。

风欺游子意，雪压金陵城。

寒月无人赏，幽梅独自生。

犹思飞燕子，曾未负深情。

# 别黄郎

> 2017.10.24

年来赏尽金城月，今夕寒风添锦衣。

霜降古来催落木，立冬从此盼新梅。

马嵬坡下金簪在，引凤台前玉笛微。

奈何昔日寻常事，他年写菊更无期。

# 鹊桥仙·中秋

> 2017.10.04

金风弄影，黄花缀月，三五人圆应是。不堪杯酒似当年，怎误识、他乡故地？功名未就，佳期曾失。秋雨凄凉若比。几家灯火桂枝香？且寻去、梦中旧里。

前言易改，故人难记。秋夜游人缓缓。心忧萍水问何求，不曾似、劝加餐饭。千家攘攘，百年扰扰。自古姮娥尤怨。曾将诗赋寄天涯，到今夕、不知冷暖。

# 佳节近

年来空嗟客行身，屈指中秋孤月轮。

落子何人惜残局，登楼独自叹风尘。

红枫白露衣裳旧，银杏金风苦恨新。

多少悲欢不胜说，梦中云影乱星辰。

# 金陵月夕

> 次《佳节近》韵
> 
> 林桂芬
> 
> 培林，你的诗是不是有点“为赋新词强说愁”了

世间几许水云身？怀远仲秋寄玉轮。

释卷钟山观焰火，啜茗玄武洗泥尘。

故园松竹年年绿，古邑柳杨岁岁新。

待到举杯称庆日，犹思望月在霜辰。

# 鹊桥仙·忆金陵

> 2017.08.02
> 
> 忆7月21晚独步秦淮河畔

金陵花簇，江南月满。行客兰舟犹是。三更梦醒怅平生，恨轻掷、玲珑骰子。

归程无意，佳期未续。但愿鸳鸯如意。孤灯明灭写新词，又何苦、闲愁强拟？

# 灵谷寺赏萤火

> 2017.07.05

道闻灵谷百年钟，人说知禅一刹空。

步月无心松道北，听风有意断桥东。

入云孤月羞行客，出草群萤戏小童。

不羡仙翁揽银汉，佳人小扇影重重。

# 点绛唇·乙未中秋

> 2017.07.05

玉染轻烟，又消几度阴晴缺？最深情是，岁岁如佳约。

死别生离，自古何曾绝？愿能化，万家诗赋，金锁留明月。

# 木兰花慢·弦月夜

> 2016

金陵风戚戚，更今夜、恨悠悠。对半璧婵娟，千家灯火，万缕闲愁。南朝事，谁不识？但天涯谓我几人忧？年来几度相思，明朝独上西楼。

人言此地最风流，佳丽赏无休。且吟咏黄花，流连绿酒，泛荡红舟。笙箫起，难入耳。怯流年偷换最难留。无眠不得君书，梦成又见牵牛。

# 破阵子·观龙舟

> 2016.05.27

云压半城楼宇，水传一剑龙舟。风雨无情还乱舞，行路有心谁伫留？鱼龙共我愁。 

鼓点年来未改，赏吟今日争求？明灭人家千万落，暮霭沉迷江畔囚。不堪双泪流。

# 赴神泉道中

> 2016.06.14

入眼连青不间断，喜逢白鹭可堪重？ 

谁言游旅须晴日？细雨柔云趣不同。

# 遥寄陈郞子东

> 2016

从来初见不堪重，萍水之缘愁绪浓。 

月下听风思笑语，灯前对影想愁容。 

卿来杨柳迷烟翠，君去海棠和泪红。 

此恨无端谁与说，黄梅时节贺翁同。

# 赠别郑君

> 2016 赠别郑敏辉，留空一句想让他填上的

三载同舟渡榕水，而今达岸各乾坤。 

钟俞情切弦无续，庄惠才高道有存。 

         ，承天寺里月销魂。 

离离芳草春秋复，谓我心忧无后人。

# 赠别室友

> 2016

醉不成欢惨将别，愿君折桂锦归乡。 

文章笔下走龙虎，利剑腰间藏耀芒。 

九万风流谈笑里，三千弱水栏杆旁。 

何年春草榕江绿，故地故人邀杜康？

# 采桑子·赠别许君

> 2016 赠别许浩维

强言离别寻常事，是怕阳关，惹泪阑干。夜冷孤灯泣彩笺。 

沈园最苦黄藤酒。李下瓜田，可畏人言。此后思君咽泪欢。

# 鹊桥仙·赠别蔡郎

> 2016 赠别蔡梓彬

明珠有泪，玉盘无缺，来日天涯独酒。 

功名此去愿龙头，更月下，红巾酥手。 

朝歌锦瑟，夜闻上邪。月色年年应旧。 

忍将鱼雁锁层云，不堪问，同看与否？

# 破阵子·赠别郭君

> 2016 赠别郭如鹏

十二寒窗愁苦，三千书卷疏狂。 

此夜为鲲藏万里，明日如鹏揽八荒。 

春风还故乡。 

圆缺蟾宫有恨，悲欢人世无常。 

自古别离无计策，若是有情求雁行。 

他年诗酒长。

# 赠别同窗

> 2016

不为功名折桂枝，要将月色送君离。 

谁知契阔人间事？唯有北河不苦思。

# 浣溪沙

> 2015.11.08

彻胆寒光怀抱凉，分明星影截天江。同看不得桂花香。

怕见阑珊灯火淡，堪闻冷涩琵琶长？无言凄楚自思量。

# 七绝·情思

> 2015.11.07

巫山沧海云乱水，织女牛郎情断魂。

朝歌夜放诗三百，长恨不为荀令君。

# 破阵子·观龙舟

> 2015

雷鼓一声泣鬼，龙舟千里惊天。越甲包羞吴瓯破，秦将披靡六国兼。至今思屈原。           

笔墨不书闲赋，丹青应画江山。总把彩云联袂袖，欲使清风驾辔鞭。龙门待我先！

# 七律·秋夜忆登高

> 2015.10.11

神州领略登高客，拍遍栏杆叹稼轩。

江染参差江岸绿，山蒙笼络山前蓝。

江山改姓蝼蚁事，豪杰守名龙虎难。

夜雨秋风相咽泪，人间何处不为欢？

# 永遇乐·十八夜月

> 2015.10.1

柳叶参差，榕须无力，孰向争妒？当日熏风，堪怜翠影，人道春妖处。干垂碧玉，万卷珠帘，吟赏断魂无数。叹如今，清霜白露，寒蝉不噤添苦。
中秋攘攘，家家对月，自是无双楚楚。玉碎分厘。奈何今夕，难得婵娟句。柳榕相吊，月华流照，易改芳心无主。但留我，良辰美景，孤身一睹。

# 初秋七绝

> 2015.09.12 于进贤门公交上

 一字秋风一字苦，一场秋雨一场凉。

多情唯有清秋叶，嫁与秋千绊夕阳。

# 虞美人

> 2015.09.05

流萤昨夜纷飞乱，恁惹愁肠断。彩云撩月月如弦，一曲江风听遍是无眠。

千回拟把雕栏倚，谁会凭阑意？思卿相与说文章，盼得白头不易作寻常。

# 望江南

> 2015.07.20
> 
> 流年似水最情薄，旧地故人三四年。聊歌三阙，以念故人。

阳关别，别后少音书。梦里不堪游故地。暗惊几载越和吴。谈笑以当初?
曾记否，许我比邻时？万语不为庭苑树，千言莫似箭无归。倦马久依依。
求鸿雁，慎勿恋河山！我伫西窗思剪烛，君临鞍马举吟鞭。契阔是人间。

# 夜雨

> 2015.07.19 乙未六月初四夜，有雨，微凉，心亦然

漏断细风吹雨愁，难眠往事枫江流。

欲将檐角勾明月，云幕重重无计谋。

# 五月廿四风雨大作

> 2015.07.09

其一

雨也潇潇惹风伯，芭蕉何苦怨薄情？茫茫一片江河海，疑是天池西北倾。 

其二

敢问天公作美无？好教沧海送金乌。四万里来韩榕练，都沉龙殿诉冤书。

# 柳梢青·二月春无情

> 2015.04.01

人自多情，花应无奈，细雨绵绵。水墨丹青，绫罗锦缎，付诸云烟。

记得词曲唱万千，往往惹人垂泪颜。弄玉偏偏，萧郎独爱。碧水无言。

# 江城子·斩春愁

> 2015.04.01

当年江傍唱关鸠，数风流，望归舟。敢问如今,萧史在凤楼?落雪飞花相两忘。曾记否，曲悠悠?

只恐幽梦泪难休，下眉头，上心头。七绝轻吟,谁会喜中忧。如此春两宵共煮酒，斟万斗，斩春愁。

# 冬夜七律

> 2014.12.02

榕江哀怨东流水，肯为君心西复回？

别离早已愁肠断，入梦那堪细雨来？

明月听风过朱户，寒梅戏雪秋青丝。

独上西楼玉笛冷，已无青鸟寄相思。